PRAEFATIO. V

vista di Filologia' 28, fasc. 2, 268 sqq. (1900), quibus ex
fontibus Granius hausisset, disputaverat, omnibus omnium,
qui huius auctoris fragmenta attigerant, emendationibus
diligentissime congestis novisque additis suis tertiam Grani
editionem curavit. Quamquam hisce ipsis temporibus non-
nullae dissertationes et commentariola haud parvi momenti
ad emendandos Grani libros scripta et divulgata sunt,
quae cum eodem tempore, quo Camozzi editionem para-
bat, vel paulo post ederentur, nullo modo ab illo respici
poterant (cf. quae in ‘Archiv fiir lateinische Lexikographie’
12, 440 disputarim de hac re), ut sincera quaedam et in-
tegra imago Grani Liciniani orationis, qualis nunc est, ex
editione a Gamozzio curata non elucere videatur.

Quodsi cunctabundus quidem et resistens perpaucis
annis interiectis Grani Liciniani libros, quantum eorum
exstat, recognoscere et emendare eorumque novam edi-
tionem curare aggressus sum, qua novissimae emendationes
non solum divulgatae typisque mandatae, sed etiam ad
hoc tempus, ut Horati verbis utar, a me pressae contine·
rentur, cum Ε. Woelfflinio hortante et stimulante tan-
tum laboris subii, tum quia, quamvis exigua et obscura
sint fragmenta, tamen ‘applicatione quadam animi, non
cogitatione, quantum illa res utilitatis esset habitura' ad
scriptorem adducor, cuius ‘chartulas' per complures annos
etiam atque etiam volverim.

Atque in editione curanda enixe operam dabam, ut
contextum, quantum possem, emendarem lacunasque pas-
sim hiscentes explerem. Quo in labore perficiendo etsi
non ignoro opus fuisse, ut codicem denuo inspicerem acu-
ratissimeque conferrem, tamen cum nuntio codicem remedio
illo chemico a G. Pertzio ad scripturae restitutionem ad-
hibito deletum esse allato (cf. Dieckmann 1. c. p. 13, not. 2)
id susceptum haud magni esse mihi videretur, cum omnes
dissertationes et commentariola, quae sunt de Granio Li·-
ciniano', tum primam illam editionem a Ο. Pertzio et al-
teram a Heptade philologorum Bonnensium curatam, qua-
rum utraque collatio a G. Pertzio facta continetur, et

